वर्ग ०४ – श्री स्वामिनारायण चरित्र

ब्रह्मविद्या अध्ययन के इस वर्ग में हम परमात्मा परब्रह्म भगवान स्वामिनारायण के दिव्य चरित्र का अध्ययन करेंगे।

परब्रह्म परमात्मा जो अनादि काल से माया से परे हैं, जो अपने दिव्य अक्षरधाम में सदैव विराजमान रहते हैं, जो अक्षरब्रह्म के साथ अनंत मुक्तों को अपनी मूर्ति का सुख प्रदान करते हैं, ऐसे परब्रह्म परमात्मा का मूल स्वरूप कैसा है? इसकी बात करते हुए भगवान स्वामिनारायण ने पंचाला के चौथे वचनामृत में समझाया हैं कि, "भगवान का वह पर स्वरूप इंद्रियातीत है।"

वह स्वरूप हम हमारी आंखों से नहीं देख सकते, वह स्वरूप हमारे मन के चिंतन में भी नहीं आ सकता। वे मन से भी परे हैं, ऐसे परमात्मा जब संकल्प करते हैं कि, ज्ञानी अज्ञानी सभी जीव मुझे देख सके ऐसा स्वरूप मुझे धारण करना है, तब वे पृथ्वी पर अवतीर्ण होते हैं।

परब्रह्म भगवान स्वामिनारायण ने अपने अवतरण होने का हेतु बताते हुए कहा हैं कि, "मेरा जो यह अवतार है वह जीवों को ब्रह्मरूप करके आत्यांतिक मुक्ति देने के वास्ते पुरुषोत्तम ऐसा मैं मनुष्य जैसा बन्या हुँ।" अर्थात् जीवों को परम मुक्ति प्रदान करने के उद्देश्य से वे इस धरातल पर प्रकट हुए। विक्रम संवत १८३७ चैत्र शुक्ल नवमी अर्थात् दिनांक ३ अप्रैल १७८१ के दिन भारत के उत्तर प्रदेश में अयोध्या के पास छपैया नामक गाँव की पवित्र भूमि पर भगवान स्वामिनारायण का अवतरण हुआ।

भगवान स्वामिनारायण के पिता का नाम धर्मदेव और माता का नाम भक्ति माता था। भगवान स्वामिनारायण के पिता के गुणों को देखकर सब उन्हें धर्मदेव पुकारते थे। उनका चरित्र धर्म से भरपूर था। भगवान स्वामिनारायण की माता के जीवन में भरपूर भक्ति थी अतः सभी उन्हें भक्तिदेवी पुकारते थे। ऐसे पूर्वसंस्कारी माता और पिता को निमित्त बनाकर भगवान स्वामिनारायण प्रकट हुए। 

बचपन में उनका नाम घनश्याम रखा गया। घनश्याम महाराज बचपन से ही दिव्य प्रतिभा को धारण किया था। इसलिए उनके दर्शन मात्र से सभी को दिव्यता की अनुभूति होती थी। घनश्याम प्रभु के प्रत्येक चरित्र में सभी को पारलौकिक प्रतिभा की अनुभूति होती थी।

मछलीयों को जीवित किया

एक बार घनश्याम प्रभु निकट में आए मीन सरोवर के पास अपने बालमित्रों के साथ खेलने गए थे। उन्होंने देखा कि एक मछुआ अपनी जाल से मछलियों को पकड़कर टोकरी में डाल रहा था। सरोवर के किनारे पड़ी उन छटपटाती मछलीयों को मरते हुए देखकर घनश्याम द्रवित हो गए। उन्होंने अमृतमय दृष्टि से मछलियों को देखा और टोकरी में पड़ी सभी मछलियाँ जीवित होकर कूद कर सरोवर में चली गई। मछुए ने जब यह देखा की यह सारी करतूत घनश्याम की है तो क्रुद्ध होकर घनश्याम महाराज को मारने के लिए दौड़ा। घनश्याम ने उस मछुए की ओर देखा जिससे उसे समाधि हो गई। समाधि में उसने देखा कि, पापियों को नर्क में कैसी कैसी यातना भुगतनी पड़ती हैं। यह यातनाओं को देखकर वह कांप उठा। समाधि में से जागकर तुरंत वह घनश्याम प्रभु के चरण में गया। घनश्याम प्रभु ने उसे अहिंसा का उपदेश दिया। तब से मछुआ पापमय प्रवृत्ति का त्याग करके प्रभु का भक्त बन गया।

घनश्याम सभी जीवों के जीवनदाता हैं ऐसा परिचय उन्होंने बाल्यावस्था से ही करवाया था। घनश्याम अहिंसा धर्म के प्रवर्तक थे। उन्होंने लाखों लोगों को अहिंसा की राह पर चढ़ाया था। कुछ समय छपैया में बीताकर धर्मदेव और भक्तिमाता उनके परिवार समेत अयोध्या में निवास करने के लिए गए। 

अयोध्या में घनश्याम प्रभु का नित्यक्रम भक्ति सभर था। रोज सुबह जागकर वे सरयू नदी में स्नान करने के लिए जाते थे। वे घर आकर पूजा करते थे, निकट के सभी मंदिरों के दर्शन करने के लिए जाते थे। उन्होंने उपवीत संस्कार का धारण करके अभ्यास का प्रारंभ किया। अपनी तीव्र मेधा से सभी शास्त्रों का अध्ययन कम समय में उन्होंने पूर्ण किया। उन शास्त्रों का सार निकालकर उनका संग्रह करके अपना एक गुटका बनाया था।

सर्वगत, सर्वत्र, ओर सर्वव्यापक

परमात्मा सर्वगत हैं, सर्वत्र हैं, सर्वव्यापक हैं। अपनी यह दिव्य शक्ति का परिचय उन्होंने बचपन से ही करवाया था।
एक बार वे अपने नित्य क्रम अनुसार सायं काल को मंदिर में भगवान के दर्शन करने के लिए गए थे। मंदिर से दर्शन करके घर लौटने में बहुत देरी हो गई। माता को इस बात की चिंता हुई अतः उन्होंने अपने बड़े पुत्र राम प्रताप को घनश्याम को ढूंढ कर लाने के लिए कहा। रामप्रता ने एक मंदिर में जाकर देखा तो वहाँ घनश्याम भगवान की प्रतिमा के सामने एक पैर पर खड़े रहकर माला घूमाते-घूमाते मंत्रजाप करते हुए दिखे। रामप्रताप ने घनश्याम से कहा कि, ‘माता प्रतीक्षा कर रही है अतः आप घर चलिए।’ तब घनश्याम ने रामप्रताप से कहा कि, ‘मेरा मंत्र जाप थोड़ा ही बाकी है तब तक आप निकट के अन्य मंदिर में दर्शन कर लिए फिर हम साथ में घर चलेंगे।’ राम प्रताप निकट के अन्य मंदिर में गए तब वहाँ पर भी उन्हें घनश्याम एक पैर पर खड़े रहकर मंत्र जाप करते दिखे उन्होंने घनश्याम से कहा कि, ‘आप यहाँ भी?’ तब घनश्याम ने कहा कि, ‘मेरा थोड़ा मंत्र जाप ही बाकी है आप तब तक निकट के अन्य मंदिर में दर्शन करके आई फिर हम साथ चलेंगे।’ रामप्रताप जी तीसरे मंदिर में गए वहाँ पर भी उन्होंने घनश्याम को देखा। जब राम प्रतापजी पुनः पहले मंदिर में आए तब घनश्याम ने कहा कि, ‘भैया अब मेरा मंत्र जाप पूरा हुआ है अब हम साथ घर पर चलते हैं।’ राम प्रतापजी को पता चला कि घनश्याम कोई सामान्य बालक नहीं है। वह सर्वत्र है सर्वत्र व्यापक है।

घनश्याम महाराज को बचपन से ही अपने अवतरण के लक्ष्य की ओर ही दृष्टि थी। उन्हें था कि मैं भक्तों को बंधनों से मुक्त करना चाहता हूँ। इसलिए जब वह किसी लंपट जीव को देखते थे तभी द्रवित हो जाते थे। घनश्याम दुपहर को घर के निकट चंद्रमौलीश्वर मंदिर में प्रदक्षिणा करके विश्राम कर रहे थे तब एक कायस्थ वहाँ पर आया उसका नाम देवीबक्ष था। शिवजी के समक्ष वह गाल बजाकर कह रहा था कि, “मनुष्य शरीर में कामवासना को तृप्त करने की मैं ने बहुत कोशिश की लेकिन में सभी विषयों को नहीं भुगत सका। मनुष्यों के समाज में कितनी मर्यादाएं हैं, इसलिए आप कृपा कीजिए की, आने वाला जन्म मुझे लंबकर्ण (गधे) का दीजिए। जिससे में लज्जा का त्याग करके विषय-वासना को भुगत पाऊं।” 

घनश्याम ने इस प्रार्थना को सुना तब उन्हें विचार आया की माया से लिपटे हुए ये जीव कितनी निम्न दशा में है। मनुष्य शरीर कितना दुर्लभ है और इससे मुक्ति प्राप्त करनी है। भगवान को प्राप्त करना है, लेकिन जीव विषयों के पीछे गधे और कुत्तों की तरह घुम रहे हैं। अत: जल्दी से मुझे अपने युग कार्य का आरंभ कर देना चाहिए। इस लिए गृहत्याग कर, पूरे भारत की पदयात्रा करके, मुमुक्षुओं को पास बुलाकर या उनके पास स्वयं जाकर उनको माया के बंधन से मुक्त करना और मोक्ष करना है।

बचपन में घनश्याम प्रभु पीपल के पेड़ पर चढ़ते थे और दक्षिण दिशा की ओर देखते थे। इस संदर्भ में जब उनके बालमित्र पश्चिम की ओर देखने का हेतु पूछते थे तब घनश्याम कहते थे कि, ‘मैं मुमुक्षुओं की और पूर्व संस्कारी आत्माओं की ओर देख रहा हूँ। जो पश्चिम दिशा में हैं और मेरी प्रतिक्षा कर रहे हैं। जिनके पास मुझे जाना है।’

गृहत्याग और वनविचरण

माता-पिता की यथोचित सेवा करके जब वे देहत्याग करके भगवान के धाम में चले गए तब घनश्याम ने गृहत्याग करने की दिशा में आगे बढ़ने की ओर ठान लिया। ११ वर्ष की कोमल आयु में स्वेच्छा से वे गृहत्याग करके निकल गए। घर में उनके पास सभी प्रकार की सुख समृद्धि थी लेकिन मुमुक्षुओं का कल्याण करने के लिए सभी सुख सुविधाओं का त्याग करके वे विचरण करने के लिए चल पड़े। २९ जून १७९२, विक्रम संवत १८५० की आषाढ़ शुक्ल दशमी, शुक्रवार के दिन घनश्याम महाराज ने गृहत्याग किया। उन्होंने कम से कम चीज़ों को अपने साथ लिया था। उन्होंने कौपीन धारण की थी, उसके ऊपर मृगचर्म था, पलाश दंड था, हाथ में कमण्डलु था, माला थी, भिक्षा पात्र था, जल छानने के लिए एक वस्त्र लिया था, शरीर पर यज्ञोपवीत थी और अपने नित्यपाठ का गुटका लिया था, कंठ में द्विगुण कंठी शोभायमान थी, शालिग्राम और शिर पर जटा धारण की थी। उनका ऐसा स्वरूप देखकर सब उन्हें नीलकंठवर्णी के नाम से पुकारने लगे थे। घनश्याम महाराज ने खुले शरीर अपनी यात्रा का प्रारंभ किया था। घर से निकलने के बाद कोई उनके पीछे न आए इस लिए उन्होंने वर्षा से उफन रही निकट की सरयू में अपना शरीर छोड़ा।

श्रीपुर में शेर को वश करना

सरयू पार करके बहुत दूर सामने किनारे पर वे पहुँचे और वहाँ से वे उत्तर दिशा में हिमालय की ओर आगे बढ़ते हुए श्रीपुर नाम के एक स्थान पर पहुँचे। वहाँ पर कमलेश्वर नामका भगवान शिवजी का मंदिर था और एक बड़ा मठ था। नीलकंठ प्रभु मठ के बाहर आए एक पेड़ के नीचे आसन रखकर बैठे। शाम ढल चुकी थी सभी अपने घर में जा रहे थे। नीलकंठ प्रभु ने वहीं पेड़ के नीचे अपना रात्रि निवास करने का निर्णय किया था। महंतजी ने देखा छोटा बाल योगी यहाँ पर सो रहा है। उन्होंने कहा कि, ‘आप यहाँ पर मत बैठिए यहाँ पर एक मानवभक्षी शेर घूमता रहता है। रोज किसी न किसी का शिकार करके जाता है। इसलिए आप कृपया मठ के अंदर पधारिए।’

नीलकंठ प्रभु ने कहा कि,’ मृत्यु का भय हमें नहीं है। मैं यहीं ठहरुंगा। उस रात को सच में मानवभक्षी शेर वहाँ आया। उसकी दहाड़ सुनकर लोगों के रोंगटे खड़े हो गए। महंतजी को लगा कि, आज यह बालयोगी नहीं रहेगा।’ महंतजी ने आश्रम की खिड़की से झांका तब देखा कि, नीलकंठ प्रभु के पास आकर मानवभक्षी शेर शांत हो गया था और यह नीलकंठ प्रभु उनके मस्तक पर प्रेम से अपना हाथ पसार रहे थे। रात भर वह शेर वहीं पर रहा और सुबह में जैसे नीलकंठ प्रभु स्नान करने के लिए खड़े हुए तब वह शेर भी खड़ा होकर जंगल की ओर चला गया। 

ऐसा अलौकिक चमत्कार देखकर महंतजी को लगा कि, यह बाल योगी कोई साधारण नहीं है किन्तु बहुत बड़े महात्मा है। सुबह में उन्होंने प्रभु के चरणों में नमस्कार करके कहा कि, ‘आप तो बहुत प्रतापी महात्मा है तो आप इस मठ में ही रह जाइए। मैं इस समृद्ध मठ की महंताई आपको देना चाहता हूँ।  इस मठ की वार्षिक आय लाख रुपये हैं।’ तब नीलकंठ प्रभु ने हंसते हुए कहा कि, ‘यदि संपत्ति या सत्ता हमें चाहिए थी तो घर को क्यों छोड़ते ? हम तो संसार को छोड़कर निकल चुकें हैं। हमें किसी प्रकार की लालसा नहीं है।’ और वहीं से नीलकंठ प्रभु आगे बढ़ गए। उनका निशाना उत्तर की ओर बद्रीनाथ था। 

पुलहाश्रम में तीव्र तप

नीलकंठवर्णी जब बद्रीनाथ पहुँचे तब ठंडी के दिन आ चुके थे, सारे लोग प्रतिवर्ष की तरह ठंड बढ़ने से पहले नीचे आ रहे थे। तब घनश्याम प्रभु ने ऊपर की ओर प्रस्थान किया और वे इस शीतकाल में मानसरोवर तक पहुंचे। उन दिनों ऐसी ठंडी में मानसरोवर में कोई नहीं रहता था तब वे अकेले खुले पाँव वहाँ पहुँचे। उन्होंने हिमालय की यात्रा करते-करते नेपाल में प्रवेश किया और वहाँ पर पुलहाश्रम में जाकर तीव्र तप किया। वहाँ से नीचे आकर नीलकंठ प्रभु ने पूर्व भारत की यात्रा की। कामाक्षी देवी के मंदिर के पास पिबेक नाम के एक तांत्रिक को अपने दिव्य स्वरुप का परिचय करवा कर जीवन परिवर्तन करवाया। उसके जीवन में भक्ति के बीज बोएँ। आगे नीलकंठ प्रभु दक्षिण की ओर बढ़े।

सेवकराम की सेवा

नीलकंठ प्रभु की एक विशेषता यह थी कि, वे अपने वन विचरण के दौरान सेवा का एक भी मौका नहीं छोड़ते थे। दक्षिण भारत के विचरण के दौरान सेतुबंध रामेश्वर की ओर जब वे जा रहे थे तब उन्हें सेवकराम नाम का एक साधु मिल गया जो श्रीमद्भागवत के ज्ञाता थे। नीलकंठ प्रभु को श्रीमद्भागवत बहुत प्रिय था। दशम स्कंद में से गोपीका गीत का गान वे सेवकराम के पास से सुनते थे। रास्ते में सेवकराम बीमार हो गया। उसे अतिसार हो गया। उसका क्या होगा ऐसा सोचकर वह रोने लगा। उसी क्षण वर्णी ने कहा कि, ‘आप चिंता मत कीजिए, हम आपकी सेवा करेंगे।’ नीलकंठ प्रभु ने केले के पत्तों को इकठ्ठा कर के एक बिस्तर बनाकर उसके ऊपर सेवक राम को सोने की व्यवस्था कर दी। वह दिन में कई बार सेवकराम को साफ करते थे, उसके लिए खाने की व्यवस्था करने के लिए बस्ती में जाकर सामग्री लेकर आते थे। स्वयं रसोई करके सेवकराम को खिलाते थे और स्वयं भिक्षा मांगकर गुज़ारा करते थे। बहुत समय तक उन्होंने सेवकराम की सेवा करके उसको स्वस्थ किया। कर्तव्य पूरा हो गया तब बिना किसी अपेक्षा से वे वहाँ से निकल गए। 

लोजपुर में आगमन और सेवा

पूरे भारत का विचारण करके वे गुजरात में पधारे और गुजरात में जूनागढ़ के पास लॉज नामके छोटे से गाँव में पधारे। नीलकंठ प्रभु ने गृहत्याग से लेकर जब वे लॉज गाँव पधारे उस समय के दौरान ७ वर्ष, एक मास और ११ दिन तक पैदल १३००० कि.मी. पदयात्रा की थी। जिसमें भारत, चीन, नेपाल, बांग्लादेश, भूटान और बर्मा ऐसे ७ देशों में और १४ राज्यों में उन्होंने विचरण किया था। मानो पूरे भारत का दर्शन उन्होंने कर लिया था और अपने आगे के कार्य का नक्शा उन्होंने अपने मन में ही तैयार कर दिया था। वे जब लोज गाँव में पधारे तब गाँव के बाहर एक बावड़ी है उसके पास एक पेड़ तले नीलकंठ प्रभु ध्यान कर रहे थे। उस गाँव में रामानंद स्वामीजी का एक आश्रम था। आश्रम के मुख्य संत मुक्तानंद स्वामीजी थे। उनकी अध्यक्षता में ६० साधु रहते थे। मुक्तानंद स्वामी सभी संतो का ध्यान रखते थे। आश्रम में सुखानंद स्वामी नाम के एक संत रहते थे जो बावड़ी में पानी भरने के लिए आए। उन्होंने पेड़ तले विराजमान नीलकंठ प्रभु के दर्शन किए और वे स्थिर हो गए। 

जब नीलकंठ प्रभु ने आँखे खोली तब सुकखानंद स्वामीने उन्हें प्रणाम करके कहा कि, ‘प्रभुजी आप कौन है? कहाँ से आए हैं? आप हमारे आश्रम में पधारिए।’ नीलकंठ प्रभु ने कहा कि, ‘हम बस्ती में नहीं जाते हैं, गाँव से बाहर ही रहते हैं।’ तब सुकानंद स्वामीने कहा कि, हम रामानंद स्वामीजी के शिष्य हैं, वे प्रतापी संत है, यहाँ उनका आश्रम है कृपया आप आश्रम में पधारिए। नीलकंठ प्रभु आश्रम में पधारे और आश्रम के मुखिया मुक्तानंद स्वामीजी से मिले। 

मुक्तानंद स्वामी प्रभु की प्रतिभा से अत्यंत प्रभावित हुए। उन्होंने कहा कि, ‘आप यहीं पर ठहर जाइए। रामानंद स्वामी अभी गुजरात के अन्य गावों में विचरण हेतु गए हैं। वे आपको मिलकर अति प्रसन्न होंगें।’ नीलकंठ प्रभु ने कहा कि, ‘हम भी रामानंद स्वामीजी से मिलना चाहते हैं।’ लोज के इस रामानंद स्वामी के आश्रम में रहते-रहते नीलकंठ प्रभु ने मानो अपने धर्म कार्य का आरंभ कर दिया। उन्होंने देखा की आश्रम की सत्संग सभा में स्त्री और पुरुष साथ में बैठते थे। तब उन्होंने कहा कि, ‘हमारी मर्यादा अनुसार सभा में स्त्री और पुरुष अलग-अलग बैठेंगें।’ सभी ने इस आज्ञा का सहर्ष स्वीकार कर लिया। नीलकंठ प्रभु ने देखा की आश्रम में साधु रहते थे और पास में एक घर था। दोनों के बीच में एक दीवार थी, उसमें चूला जलाने हेतु अग्नि का आदान-प्रदान करने के लिए एक छेद किया गया था। नीलकंठ प्रभु ने कहा कि, ‘यह छेद दीवार में नहीं है किन्तु धर्म में है।’ उन्होंने वह छेद बंद करवा दिया। नीलकंठ प्रभु की प्रतिभा ऐसी थी की वे जो कहते थे उसे सभी मान लेते थे। उनके वचन को शिरोधार्य करते रहते थे। 

मुक्तानंद स्वामीजी से नीलकंठ प्रभु कहने लगे कि, ‘गुरु रामानंद स्वामी कब पधारेंगे ?’ तब मुक्तानंद स्वामी ने कहा कि, ‘आप यहाँ प्रतीक्षा कीजिए, मैं पत्र लिखकर रामानंद स्वामी को कहता हूँ कि आप जल्दी से यहाँ पधारिए क्योंकि नीलकंठ आपकी प्रतीक्षा कर रहे हैं।’

मुक्तानंद स्वामी ने पत्र में नीलकंठ प्रभु की दिव्यता का अनुभव लिखा। नीलकंठ प्रभु ने भी रामानंद स्वामी को पत्र लिखकर अपनी विनम्रता प्रदर्शित की। यह पत्र लेकर मायाराम भट्ट नाम के हरिभक्त कच्छ में पधारे जहाँ पर रामानंद स्वामीजी विराजमान थे। इधर नीलकंठ प्रभु आश्रम में सभी सेवा में जुट गए थे। वे चूल्हे में जलाने की लकड़ियाँ लेने के जाते थे, गोबर उठाने के लिए भी जाते थे, वह आश्रम की सफाई भी करते थे और भिक्षा मांगने के लिए भी जाते थे। स्वयं भगवान होते हुए भी उन्होंने सेवा का बहुत ही उच्च आदर्श वहाँ पर प्रस्थापित किया। 

रामानंद स्वामी के पास जब मायाराम भट्ट पहुँचे तब उन्होंने यह पत्र रामानंद स्वामीजी को दिया। स्वामीजी तो सब कुछ जानते थे। पत्र पाकर वे बहुत प्रसन्न हो गए। उन्होंने कहाँ मायाराम भट्ट से कहा कि, आप मेरा संदेश लेकर वापस लौटिए मैं कुछ समय के बाद पिपलाना नामके गाँव में आऊंगा तब तक के लिए नीलकंठ प्रभु वहीं पर ठहरे और आप लोज गाँव वापस जाएंगे उस दौरान बीच में जितने भी गाँव आते हैं जहाँ हमारे भक्त रहते हैं, उन सभी को कहना कि, ‘नीलकंठ प्रभु आए हैं। उनके दर्शन के लिए लोज जाइए।’

जब मायाराम भट्ट कच्छ के भुज गाँव से वापस लौट रहे थे तब बीच में शेखपाट नाम का गाँव आया। वहाँ पर लालजी सुथार नाम के रामानंद स्वामीजी के एक परम शिष्य रहते थे। वहाँ मायाराम भट्ट ने गुरु रामानंद स्वामी की इस बात को बताते हुए कहा कि, ‘नीलकंठ वर्णी नाम के एक बहुत महान विभूति पधारे हैं और उनके दर्शन करने के लिए सभी को लोज गाँव जाना है।’ लालजी सुथार परम गुरु भक्त थे,  उन्होंने कहा, ‘अरे! रामानंद स्वामी के दर्शन छोड़कर क्या मैं किसी और दूसरे के दर्शन के लिए जाऊं ? यह मुझे मान्य नहीं है।’ और वे गए कच्छ में रामानंद स्वामीजी के पास। उन्होंने कहा कि, ‘आप सभी को लोज नीलकंठ वर्णी के दर्शन के लिए भेज रहे हैं तो क्या नीलकंठ वर्णी आपसे भी बड़े हैं ?’ तब रामानंद स्वामी ने हंसकर के कहा कि, ‘लालजी! यह नीलकंठ मुझ से तो बड़े हैं, लेकिन सबसे बड़े हैं। साक्षात सर्वोपरी परमात्मा है, वे भगवान है।’ रामानंद स्वामी से यह सुनकर लालजी सुथार को पता चल गया की नीलकंठ वर्णी कोई सामान्य विभूति नहीं है। भविष्य में यही लालजी सुथार ने दीक्षा लेकर निष्कुलानंद स्वामी बने। 

रामानंद स्वामी आ रहे हैं ऐसे समाचार प्राप्त हुए। पिपलाना में नीलकंठ प्रभु की रामानंद स्वामीजी से प्रथम मुलाकात हुई। दोनों बहुत प्रसन्न हुए रामानंद स्वामी ने सभी भक्तों से कहा, ‘मैं तो सिर्फ डुगडुगी बजाने वाला हूँ अब खेल करने वाले तो यह नीलकंठवर्णी आ गए हैं।’ रामानंद स्वामी ने नीलकंठ वर्णी को भागवती दीक्षा प्रदान की और उनका नाम सहजानंद स्वामी रखा। इसके बाद रामानंद स्वामी सहजानंद स्वामी को अपने साथ रखने लगे। एक वर्ष के बाद जेतपुर नाम के गाँव में अपनी धर्मधूरा सहजानंद स्वामी को दे दी। 

उन्होंने अपने सारे शिष्य को एकत्रित करके कहा कि, ‘आज से में गुरु पद पर इस संप्रदाय का वहन करने के लिए मैं सहजानंद स्वामी को नियुक्त करता हूँ।’

सहजानंद स्वामी के दो वरदान

सभी ने सहजानंद स्वामी महाराज की जय की। उस वक्त सहजानंद स्वामी ने रामानंद स्वामी के पास विनम्रता से हाथ जोड़कर कहा कि, ‘मैं आपसे दो वरदान मांगना चाहता हूँ।’ पहला वरदान यह कि,

१) आपके भक्तों के प्रारब्ध में भिक्षा माँगने का लिखा हुआ हो तो उनकी जगह पर मैं भिक्षा माँगूंगा परंतु भक्त कभी अन्न और वस्त्र के लिए दुःखी न हो। 
२) आपके भक्तों के प्रारब्ध में एक बिच्छू के डंख की वेदना लिखी हुई हो तो उनकी जगह पर मुझे रोम-रोम में कोटी बिच्छू के डंख की वेदना हो परंतु मेरे भक्त कभी किसी प्रकार से दुःखी न हो। 

स्वामिनारायण महामंत्र

सहजानंद स्वामी महाराज की इस करुणा को देखकर सभी के हृदय में अत्यंत आनंद हुआ। सभी को यह पता चला कि, सच में आध्यात्मिक मार्ग में हमारी चिंता करने वाले यह भक्तवत्सल सहजानंद स्वामी हमारा सर्वस्व है। रामानंद स्वामीजी सहजानंद स्वामी को धूरा सौंप कर निश्चित हो गए, एक माह के अंतराल में रामानंद स्वामी ने अपने देह का त्याग किया। रामानंद स्वामी के धाम गमन के बाद १४ वें दिन सहजानंद स्वामी ने एक विशिष्ट सभा का आयोजन किया और उस दिन उन्होंने अपने सारे शिष्यों से कहा कि, आज से प्रकट भगवान का भजन ‘स्वामिनारायण’ नाम से करना है। स्वामिनारायण महामंत्र का पहला उपदेश उन्होंने उस स्थान पर दिया। 

स्वामिनारायण मंत्र के द्वारा उन्होंने अपने एक सिद्धांत का भी परिचय सभी को दिया। स्वामी यानी अक्षरब्रह्म और नारायण यानी परब्रह्म। अक्षरब्रह्म रूप होकर परम ब्रह्म की उपासना करने का सनातन सिद्धांत उन्होंने घोषित किया। इसका मर्म स्वामिनारायण मंत्र के द्वारा उन्होंने दिया। तब से स्वामिनारायण - स्वामिनारायण नाम से सब भजन करने लगे और स्वामिनारायण मंत्र प्रदान करने वाले यह (सहजानंद स्वामी) भगवान हैं जिन्होंने यह स्वामिनारायण महामंत्र दिया तबसे उनकी स्वामिनारायण भगवान के नाम से प्रसिद्धि हुई।

शीतलदास को समाधि

जिस दिन स्वामिनारायण मंत्र का उद्घोष हुआ उस दिन शीतलदास नाम के एक संन्यासी वहाँ पर पधारे थे। उन्होंने सुना था की रामानंद स्वामी बहुत प्रतापी संत हैं, भगवान जैसे हैं इस हेतु वे उनके दर्शन करने के लिए आए थे। वे जब पहुँचे तब उन्हें पता चला कि, ‘रामानंद स्वामी का धामगमन हो चुका है।’ शीतल दास यह जानकर बहुत ही दु:खी हो गया था। 

स्वामिनारायण भगवान ने उन्हें कहा कि, ‘आप चिंता मत कीजिए। आपको रामानंद स्वामी के दर्शन होंगे आप स्वामिनारायण नाम का भजन कीजिए।’ शीतलदास ने आँखें बंद करके स्वामिनारायण - स्वामिनारायण भजन करना शुरु किया और तभी उसे समाधि लग गई। उसके नाड़ी प्राण वहीं पर अविरुद्ध हो गए। उनका शरीर अचेत सा बन गया। शीतल दास को अनुभव हुआ कि, वह शरीर को छोड़कर दिव्य अक्षरधाम में पहुँचा है। अक्षरधाम में अनंत मुक्तों के दर्शन हुए। गुरु रामानंद स्वामीजी के दर्शन वहीं पर हुए और तभी उन्होंने देखा कि दिव्य सिंहासन पर परमात्मा सहजानंद स्वामी विराजमान है। यह साक्षात भगवान है ऐसा निश्चय शीतलदास को उसी समय हो गया। समाधि से जागकर सहजानंद स्वामी के चरणों को पड़कर उसने कहा कि, आप ने कृपा करके अपने स्वरूप का ज्ञान मुझे दिया है, अब मुझे दीक्षित कीजिए। शीतल दास को दीक्षा देकर सहजानंद स्वामी ने उनका नाम व्यापकानंद स्वामी रखा। इसी प्रसंग से सहजानंद स्वामी ने अपने समाधि के दिव्य ऐश्वर्या का परावर्तन शुरू कर दिया। वे जहाँ जाते थे सैकड़ो लोगों को वे समाधि करवाते थे। 

गुजरात के मांगरोल गाँव से बाहर उन्होंने अपना पड़ाव रखा था। वहाँ पर से जो लोग निकलते थे उन सभी को समाधि हो जाती थी। सहजानंद स्वामी शहर के बीच से गुजरते थे तो लोग कभी घबरा जाते थे कि अरे इसमें कुछ हो जाएगा हमें।

ऐसे दिव्य समाधि प्रकरण में लोग अपने-अपने इष्टदेव के दर्शन करते थे। कई बार सहजानंद स्वामी समाधि में भिन्न-भिन्न धामों का दर्शन करवाते थे, कई बार सहजानंद स्वामी के स्वरूप में से सभी अवतार प्रकट होते और उनके स्वरूप में सारे अवतार लीन हो जाते हैं ऐसे दर्शन सभी को होने लगे। सहजानंद स्वामी यह चरित्र सभी को दिखा रहे थे उस दौरान मुक्तानंद स्वामीजी कच्छ प्रदेश में विचरण कर रहे थे। 

मुक्तानंद स्वामी रामानंद स्वामी के समय के वरिष्ठ संत थे। लोज में जब नीलकंठवर्णी आए तब वह आश्रम का संचालन मुक्तानंद स्वामी कर रहे थे। वे पवित्र संत थे। कच्छ प्रदेश में वे विचरण कर रहे थे वहाँ उनको पता चला कि, सहजानंद स्वामी लोगों को समाधि करवाते हैं, मुक्तानंद स्वामी शास्त्रों के ज्ञाता थे, वे जानते थे कि समाधि कोई साधारण चीज नहीं है। अष्टांग योग को सिद्ध करने के बाद कोई समाधि तक पहुँच पाता है। समाधि बड़े-बड़े योगीओं को दुर्लभ होती है। ऐसी समाधि सहजानंद स्वामी दृष्टि करने से, छड़ी का स्पर्श करने से, उनकी खड़ाऊ की आवाज़ से, स्वामिनारायण नाम बोलने से हो जाती थी। यह सब सुनकर उन्हें आश्चर्य हुआ और साथ में संशय भी हुआ। समाधि बहुत कठिन है अतः सहजानंद स्वामी मंत्र तंत्र से कुछ और कर रहे हैं जिससे रामानंद स्वामी का यह शुद्ध सत्संग बिगड़ जाएगा। इसलिए मुज़े उन्हें डाँटना पड़ेगा। इस हेतु मुक्तानंद स्वामी कच्छ से सहजानंद स्वामी को मिलने पधारे।

उस समय जूनागढ़ के पास मेघपुर नामक गाँव में सहजानंद स्वामी विराजमान थे। मेघपुर में मुक्तानंद स्वामी पधार रहे हैं ऐसा सुनने पर सहजानंद स्वामी सामने उन्हें लेने गए। मुक्तानंद स्वामी को देखकर उन्हें दंडवत प्रणाम किए, नम्रता से उनका स्वागत किया। मेघपुर में लाड़कीबाई नामक हरिभक्त के घर सहजानंद स्वामी का उतारा था वहाँ मुक्तानंद स्वामी को आसन पर बिठाया और वे निचे बैठ गए। जब दोनों अकेले पड़े तब मुक्तानंद स्वामी ने समाधि प्रकरण के विषय में कहा की हम इसे नहीं मानते। इसलिए आप यह पाखंड छोड़ दीजिए। हँसकर सहजानंद स्वामी ने कहा कि, रामानंद स्वामी का नाम सुनते ही सबको समाधि लग जाती है इसमें में क्या करूँ ? जब यह वार्तालाप चल रहा था तब वहाँ उपस्थित संतदास नामके संत को समाधि लग गई। यह देखकर मुक्तानंद स्वामी कुछ बोल नहीं पाए लेकिन उनके मन में ग्लानि छा गई।              

सहजानंद स्वामी संघ के साथ कालवानी जा रहे थे। उन्होंने मुक्तानंद स्वामी को पुरे संघ के साथ कालवानी आने के लिए कहा। मुक्तानंद स्वामी साथ में चले लेकिन उनके मन में उदासीनता थी। कालवानी गॉँव आ गया। मुक्तानंद स्वामी शौच क्रिया करने के लिए वन में गए। जब वे वापस लौट रहे थे तब उन्हें उनके गुरू रामानंद स्वामी के दर्शन हुए। दर्शन पाकर वे अति प्रसन्न हुए। तब रामानंद स्वामी ने कहा कि, ‘मुक्तानंद स्वामी मैंने आपसे कहा था कि सहजानंद स्वामी मनुष्य नहीं है, वे साक्षात् भगवान हैं। आप उनके चरित्रों में संशय मत कीजिए।’ गुरु के मुख से इस पूर्व की गई इन बातों का स्मरण उन्हें हुआ और मुक्तानंद स्वामी के सभी संशयों का समाधान हुआ, अंतर में शांति हो गई, हृदय में प्रसन्नता छा गई।           

मुक्तानंद स्वामी ने गाँव में आकर सहजानंद स्वामी को सिंहासन पर बिठाया और उनकी आरती की। उस समय उन्होंने सहजानंद स्वामी की महिमा गाते हुए कहा, ‘पुरुषोत्तम प्रगट नु जे दर्शन करशे, कुटुंब सहित तरशे’ २१ वर्ष के सहजानंद स्वामी सिंहासन पर विराजमान है और उनसे २३ वर्ष बड़े मुक्तानंद स्वामी उनकी आरती करते हुए गाते हैं कि, यह साक्षात पुरुषोत्तम नारायण है। धीरे-धीरे सहजानंद स्वामी की दिव्य प्रतिभा का अनुभव सभी को होने लगा। उनके एक-एक कार्य में उनके दिव्य अवतरण का संदेश सभी को प्राप्त होने लगा। 

परमहंस पंक्ति

सहजानंद स्वामी ने एक महान कार्य यह किया कि, उन्होंने परमहंसों को दीक्षा दी। सहजानंद स्वामी के संत मंडल में ३००० से अधिक साधु थे। उनमें से ५०० साधु प्रसिद्ध थे, जिनको ५०० परमहंस कहा जाता है। स्वामिनारायण भगवान के परमहंस पंक्ति में जो साधु थे उनके चरित्र का, शक्ति का, प्रतिभा का कोई अध्ययन करें तो ऐसा लगता है की एक-एक परमहंस स्वयं भगवान की तरह पूजे जाए ऐसे थे। 

यह परमहंस विद्वान भी थे, वैराग्यवान भी थे, ऐश्वर्यवान भी थे और साथ-साथ साधुता में भी प्रवीण थे।
उदाहरण के रूप में देखें तो गोपालानंद स्वामी बचपन से ही योगी पुरुष थे। अष्टांग योग को उन्होंने सिद्ध किया था। एक बार तो बड़ौदा में उन्होंने एक सत्संगी ब्राह्मण पंडित की रक्षा करने के लिए, उसके प्रण को बचाने के लिए चंद्रग्रहण को १ माह तक पीछे हटा दिया था। ब्रह्मांड में ग्रहों की शक्ति को बदलने का दिव्य ऐश्वर्य इन परमहंसों मे था। 

दूसरे एक संत जिनका नाम व्यापकानंद स्वामी था वे गुजरात के बोटाद में पधारे तब हमीर खाचर नामक एक भक्त के घर पहुँचे। वहाँ पर उन्होंने देखा की यह दरबार हरिभक्त की घोड़ी मर गई थी। वे आक्रंद कर रहे थे। ऐसा दृश्य देखकर व्यापकनंद स्वामी ने एक मच्छर का जीव घोड़ी में डालकर घोड़ी को सजीवन कर दिया। 

स्वामिनारायण भगवान को व्यापकनंद स्वामी का यह कार्य अच्छा नहीं लगा और उन्होंने उनसे कहा कि, ऐश्वर्य दिखाने के लिए हमारा अवतरण नहीं है, हम तो माया के बंधन से जीवों को मुक्त करना चाहते हैं। यदि आप चमत्कार दिखाने लगेंगे तो लोग चमत्कार ही चमत्कार चाहेंगे। हमें अपने संप्रदाय को चमत्कार प्रधान संप्रदाय नहीं बनाना है। परमहंस में ऐसी दिव्य शक्ति थी फिर भी स्वामिनारायण भगवान के वचन के अनुसार अपनी शक्तियों को छिपाकर वे नम्र होकर संसार में विचरण करते थे और लोगों को व्यसन मुक्त करते थे, भक्ति का दान देते थे, भगवान स्वामिनारायण की भगवत्ता का परिचय करवाते थे। उनके आश्रित बनाते थे। 

भगवान के एक संत ब्रह्मानंद स्वामी थे। ब्रह्मानंद स्वामी पूर्वाश्रम में लाडुदान गढ़वी के नाम से जाने जाते थे। बहुत ही कुशल और बहुत ही बुद्धिमान थे। इतने अच्छे कवि थे की अपने शब्दों से, अपनी कविताओं से उन्होंने बड़े-बड़े राजाओं को वश में कर लिया था। वे धनवान थे, प्रतिभा संपन्न थे। जब वे स्वामिनारायण भगवान के संबंध में आए तब उनकी परीक्षा करने हेतु मन में ४ संकल्प किए। उन्होंने गढ़डा गॉँव में स्वामिनारायण भगवान के दर्शन किए, चरणारविंद में १६ चिन्हों के दर्शन किए और अंतर्यामी रूप से सहजानंद स्वामी ने उनके नाम से उन्हें पुकारकर उनके मन के संकल्प पूर्ण कीए। उन्हें निश्चय हो गया कि, सहजानंद स्वामी मनुष्य नहीं है। वे उनके शिष्य बन गए और दीक्षा प्राप्त करके ब्रह्मानंद स्वामी बन गए। जीवनभर ब्रह्मानंद स्वामी सहजानंद स्वामी के परम उपासक रहे। वे साहित्य, व्यवहार के साथ-साथ साधुता में भी कुशल थे। वे यति थे, अपने ब्रह्मचर्य में अति दृढ़ थे। एक बार जूनागढ़ में स्पर्श मात्र से घोड़े को भी उन्होंने कामवासना से मुक्त कर दिया था। ऐसे पवित्र चरित्र वाले ब्रह्मानंद स्वामी सहजानंद स्वामी के संत मंडल में थे। 

मुक्तानंद स्वामी की साधुता ऐसी थी की कोई मारने के लिए आए तो उनके दर्शन मात्र से उनका क्रोध शांत हो जाता था। जो दूसरों को भी क्रोध के आवेग से मुक्त कर सकते हैं ऐसे मुक्तानंद स्वामी की साधुता की कल्पना हम कर सकते हैं। स्वामिनारायण भगवान के संत मंडल में नित्यानंद स्वामी थे। वे महा विद्वान थे। चारों वेद के ज्ञानी थे। उनके सामने शास्त्रार्थ में कोई खड़ा नहीं रह पाता था। ऐसे विद्वान नित्यानंद स्वामी सहजानंद स्वामी के चरणों में समर्पित हो गए थे। स्वयंप्रकाशानंद स्वामी या आनंदानंद स्वामी जैसे कई संत ऐसे थे जो बड़े-बड़े मठों के महंत थे। उनके सैकड़ो साधु शिष्य थे। सारी प्रतिभा, महंताई, गुरुभाव सब को छोड़कर वह सहजानंद स्वामी के संत मंडल में सम्मिलित हो गए थे। 

सहजानंद स्वामी ने इन साधुओं को शील और वर्तमान से संपन्न किया था। उन्होंने अपने संतो को निष्काम, निर्लोभ, निःस्वार्थ, निःस्नेह और निर्मान यह पंचवर्तमान युक्त बनाया था। इन संतों ने समाज में जब विचरण किया तब उनकी साधु का प्रभाव समाज के सभी वर्गों पर पड़ा। सहजानंद स्वामी ने कहा था कि, आपका आचरण उपदेश करेगा और आपके आचरण को देखकर लोग दुर्गुणों से मुक्त होकर भगवान की भक्ति में आगे बढ़ेंगे। 

इन संतों को समाज के बीच में जब सहजानंद स्वामी ने भेजा तब अज्ञान के कारण कुछ लोग उनका अपमान करते थे। कुछलोग पूर्वाग्रह रखकर संतो को मारते थे। कई बार इतना मारते थे कि शरीर से मांस बाहर निकल जाता था। कई बार मार के कारण कई संतो की जान चली गई थी। परंतु विशेषता यह है कि, स्वयं समर्थ होते हुए इन संतों ने भगवान के आदेश को सामने रखकर सदा सहनशीलता का व्रत धारण किया था। वे शरीर से तो किसी का सामना नहीं करते थे, वाणी से किसी को दुःख नहीं देते थे, लेकिन अपने मन में भी संकल्प नहीं करते थे कि किसी का बुरा हो। कभी किसी को शाप नहीं देते थे। उनका अपमान करने वाले या मरने वालों के लिए भी प्रार्थना करते थे कि, ‘भगवान उन सब का भला करें।’ ऐसे दिव्य संतों की एक बहुत बड़ी श्रृंखला स्वामिनारायण भगवान ने समाज के बीच में खड़ी करके सनातन धर्म की रक्षा में बहुत बड़ा प्रदान दिया। 

इन परमहंसों की विशेषता यह है कि, उन्होंने स्वामिनारायण भगवान को प्रत्यक्ष भगवान के रूप में पहचान लिया था। उनके जीवन में दृढ़ निश्चय हो गया था की यह साक्षात भगवान है। इसलिए उन्होंने जो काव्य-कीर्तन बनाए हैं यह भाव हमें प्रत्यक्ष रूप से दिखता है की वह साक्षात सहजानंद स्वामी को अपने सामने देखकर भजन करते थे। “हम तो एक सहजानंद सहजानंद गावे हमारे मन स्वामिनारायण दूसरों न भावे” उनके हृदय में अपने इष्टदेव स्वामिनारायण भगवान के प्रति अनन्य निष्ठा हो गई थी।

इतिहास में पहली बार बना है की जब भगवान पृथ्वी पर प्रकट हो और उनके ऐसे महान संत जो उन्हें स्वयं भगवान की तरह पूजे जाए ऐसे हो और ऐसे सैकड़ो संत हो और वह संत यह प्रत्यक्ष भगवान है ऐसा मानकर उनकी भक्ति करते हो, उनके कीर्तन बनाते हो। इन संतो ने ३५,००० ऐसे कीर्तन लिखे जो सहजानंद स्वामी को प्रत्यक्ष भगवान के रूप में भजते हुए इन संतों ने बनाए हुए हैं। 

यह सभी संत भगवान के आज्ञा पालक थे। कठपुतली को जैसे नचाया जाता है उसी तरह सहजानंद स्वामी के वचन पर इन संतो ने स्वयं को रखा था। भगवान ने एक बार सामने देखकर कहा कि, ‘इनमें से कठिन व्रत पालने में शूरवीर कौन है?’ उस समय सारे के सारे संत खड़े हुए और उन्होंने कहा कि, ‘महाराज आप जो कहेंगे वह करने के लिए हम तैयार हैं। आप कहेंगे तो हम अन्न खाना बंद कर देंगे, आप कहेंगे तो पानी पीना बंद कर देंगे, आप कहेंगे तो हम खुले शरीर हिमालय में रहेंगे, आप कहेंगे तो हम आंखों के पलक तक को बंद नहीं करेंगे, आप कहेंगे तो हम एक आसन लगाकर बैठ जाएंगे, हमारे मन में यह हिम्मत है कि, आप कहे और हम न करें ऐसा कुछ नहीं है।’

सहजानंद स्वामी ने कठिन-कठिन ११४ प्रकरणों में से इन्हें गुज़ारा था। खटरस के नियम उन्हें सहजानंद स्वामी ने दिए थे। कई बार ऐसे भी नियम दिए थे कि गाँव में से भिक्षा माँगकर, वस्त्र में बांधकर, तालाब के पानी में धोकर जो शेष बचे उसमें से थोड़ा सा भाग निकाल कर कुत्ते को डालना और कुत्ता भी ना खा सके ऐसा निःस्वाद और निरस जब वह खाना हो जाए तब आप थोड़ा सा ग्रहण करना। 

इस तरह से जीवन का निर्वाह करना। ऐसे कठिन कठिन ११४ नियम सहजानंद स्वामी ने दिए थे। लेकिन इन परमहंस ने समझ लिया था की यह साक्षात परमात्मा परब्रह्म हैं, उनके वचन से क्या नहीं हो सकता ? सच में ऐसा काम इन परमहंसों ने किया। गाँव गॉँव घूमकर कई लोगो को व्यसन मुक्त किया।  सहजानंद स्वामी ने इन परमहंसों द्वारा संस्कार और प्रवर्तन इस भूमि पर कर दिया। 

एक बार भगवान ने स्वयं इन परमहंसों की एक विशिष्ट परीक्षा की। उन्होंने कहा कि, ‘आप लोग मुझे भगवान मानते हैं, तो क्यों मानते हैं? हमने तो रावण को नहीं मारा, कंस को नहीं मारा, शिशुपाल को नहीं मारा, असुरों का संहार कहाँ पर किया है? तो आप हमें भगवान क्यों मानते हैं?’ तब परमहंसों ने कहा कि, ‘यदि पवन देव जाकर कहेंगे कि मैं पवन नहीं हूँ तो कौन मानेगा ! यदि सूर्य कहेगा कि मैं सूर्य नहीं हूँ तो कौन मानेगा! इस तरह भगवान आप हमारी भले परीक्षा कर रहे हो लेकिन हमने समझ लिया है कि आप कौन हैं।’ इसके बाद परमहंसों ने कहा कि, ‘महाराज हमने आपके चरित्रों को देखा है, आपके दिव्य सामर्थ्य का अनुभव किया है। आप कहते हैं कि, रावण को मारना बड़ा काम है, लेकिन हम तो मानते है कि रावण स्वयं अपने काम दोष से मरा हुआ था। रावण बलवान था लेकिन कामदेव उससे भी बलवान थे। आप कहते हैं कि, कंस बलवान था। परंतु कंस को पराजित करने वाला क्रोध कंश से भी बलवान था। ऐसे बलवान काम, क्रोध, लोभ, मोह आदि सारे अंत:शत्रुओं को पराजित करना सबसे बड़ा सामर्थ्य है और हमने आपके सानिध्य में यह अनुभव किया है कि, आपने हमारे अंत:शत्रुओं को पराजित किया है। हमें दोषों से मुक्त किया है। हजारों दर हजारों लोगों को माया के बंधन से मुक्त किया है।’

जीवन परिवर्तन

भगवान स्वामिनारायण ने कई जीवों का जीवन परिवर्तन किया था। उनमें से एक था जोबन पगी। वह लुटेरा था और बहुत क्रूरता से लोगों को मार देता था। सहजानंद स्वामी के पास वह जब उनकी घोड़ी को चुराने के लिए आया तब उसे दिव्य अनुभव हुआ और वह स्वामिनारायण भगवान का भक्त बन गया। जोबन पगी जो तलवार लेकर घूमता था उसके हाथ में अब माला आ गई थी। 

उपलेटा के वेराभाई। वे लूंट मार करते थे। उनका ऐसा परिवर्तन कर दिया की पराई चीज को बिना पूछे हुए वे छूते भी नहीं थे। एक बार किसी के खेत में से दातुन को काटकर वे लाए, फिर उन्हें अंतर्दृष्टि हुई कि हम तो अब स्वामिनारायण भगवान के भक्त हैं। इसलिए अन्यों की चीज़ बिना पूछे नहीं लेनी चाहिए। इसलिए उसे वह वापस देने के लिए गए तब खेत के मालिक को आश्चर्य हुआ की यह तो हमारे सारे पशुओं को उठाकर ले जाते थे और हम कुछ नहीं बोल सकते थे और आज एक दातुन के लिए भी वह हमें पूछने के लिए आ रहे हैं! ऐसा जीवन रूपांतर भगवान स्वामिनारायण ने वेराभाई का किया था।

सूरा खाचर नाम के हरिभक्त जसदण नाम के गाँव में उनके संबंधी जो गाँव के मुखिया थे उनके वहाँ गए थे। उन्होंने रात को सुराखचार को अपने नियम से भ्रष्ट करने के लिए एक पराई स्त्री को भेजा। उस समय एकांत में पराई स्त्री सामने आई तब सुराखचार स्वस्थ रहे और उसने उस स्त्री को तलवार दिखाकर कहा कि, ‘पीछे हट जाओ।’ तब वह स्त्री समझ गई कि, ‘यह साधारण व्यक्ति नहीं है। यह एक बहुत बड़े योगी की तरह लगते हैं।’ और वह स्त्री वहाँ है चली गई। सुरा खाचर वहीं से भगवान स्वामिनारायण जहाँ विराजमान थे वहाँ गए। भगवान तो अंतर्यामी थे और जब सुरा खाचर की भेंट स्वामिनारायण भगवान से हुई तब उन्होंने कहा कि, ‘हमारे यति आए।’ गृहस्थ आश्रम में यह रहकर भी ऐसे दृढ़ नियम पालनवाले भक्त भगवान स्वामिनारायण ने बनाए थे।

राजबाई क्षत्रिय थे। उन्होंने सतीत्व को प्राप्त किया था। जीवन भर उन्होंने पुरुष का स्पर्श नहीं किया था। उनके मृत्यु समय पर उनके शरीर को अग्नि भी स्पर्श नहीं कर पाता था। तब गोपालानंद स्वामी ने अग्नि से कहा कि, ‘सती धाम में पधारे हैं। इसलिए उनके शरीर को अब छूने में बाधा नहीं है।’ तब जाकर अग्निदेव उनके शरीर को जला सके। ऐसी ऊँची पवित्रता का संचार उन्होंने भक्तों के जीवन में किया था। 

भगवान स्वामिनारायण के एक पत्र को पढ़कर १८ सुखी और समृद्ध गृहस्थ संसार छोड़कर साधु होने के लिए घर से निकल पड़े थे। संसार में रहकर संसार से विरक्त ऐसे भक्त भगवान स्वामिनारायण ने बनाएं थे। केवल व्यसन मुक्ति तक परिवर्तन की बात सीमित नहीं है किंतु भगवान स्वामिनारायण ने विकार से मुक्त कर के इन भक्तों को ब्राह्मी स्थिति तक पहुंचाया था। इसलिए परमहंसों ने कहा कि, ‘आपने जो किया है वह अन्य किसी ने नहीं किया है इसलिए आप सर्वोपरि साक्षात परब्रह्म भगवान हैं।’

भगवान स्वामिनारायण ने अपने भक्तों को सुख दिया और उनकी भक्तवत्सलता ऐसी थी कि अपने भक्तों के दुःख में वे उनके साथ कंधे से कंधा मिलाकर सहभागी हुए थे। समाज के अंतिम तबक्के के व्यक्ति को भी उन्होंने अपनी दिव्यता का अनुभव करवाकर उनका उद्धार किया था। समाज के हर एक वर्ग के लोगों तक वे पहुंचे थे और लाखों लोगों को अपनी उपस्थिति में ही अपने स्वरूप का निश्चय करवाया था ।

लाखों लोग उन्हें भगवान के रूप में पूजते - मानते थे। उन्होंने अपने प्रत्येक भक्त को वरदान दिया था कि, ‘मैं स्वयं अंतकाल के समय आपको लेने के लिए आऊंगा।’ उनके यह वरदान का अनुभव लाखों लोगों ने किया था। हजारों-हजारों प्रसंग इतिहास में प्राप्त होते हैं कि भगवान स्वामिनारायण अपने भक्तों को अंतकाल के समय स्वयं लेने के लिए पधारे हो। 
	
इस संदर्भ में एक प्रसंग देखें तो, भक्तचिंतामणि ग्रंथ में निष्कुलानंद स्वामी ने लिखा है कि, स्वामिनारायण भगवान के एक भक्त का नाम प्राणवल्लभ था। वह अहमदाबाद में रहते थे। अहमदाबाद से भक्तों का एक संघ नासिक जा रहा था। उसे संघ में प्राणवल्लभ भी गए। बीच में प्लेग का रोग की महामारी फैली थी। प्राणवल्लभ को प्लेग हुआ और भगवान उसकी आत्मा को लेने के लिए आए तब प्राणवल्लभ ने कहा कि यह सारा संघ ऐसा सोचेगा कि अन्य लोगों की मृत्यु हुई वैसे मेरी भी प्लेग में मृत्यु हो गई। लेकिन मेरी इच्छा है कि, मैं पुनः अपने शरीर में जाकर उन्हें बताऊं कि मुझे तो भगवान लेने के लिए आए थे। इसलिए आप मुझे थोड़ा समय दीजिए। भगवान ने उन्हें वापस शरीर में भेजा। प्राणवल्लभ की चिता सजी हुई थी उसके ऊपर प्राणवल्लभ के शरीर को रख दिया गया था। तभी वह हिला, प्राणवल्लभ चिता पर खड़ा हुआ और उसने सभी को कहा कि, ‘मुझे साक्षात स्वामिनारायण भगवान अक्षरधाम में लेने के लिए आए हैं। आपको भी यदि धाम में जाना है तो स्वामिनारायण का भजन करना ऐसा कह कर उसने स्वामिनारायण धुन बुलवाई सभी को जय स्वामिनारायण कहकर वह भगवान के धाम में चला गया।’ 

दिव्य उपदेश

भगवान स्वामिनारायण का और एक महान प्रदान है उनके द्वारा बोला गया वचनामृत ग्रंथ। वचनामृत ग्रंथ में प्रश्नोत्तर शैली में हर एक स्तर के भक्तों के प्रश्नों का उत्तर स्वामिनारायण भगवान ने दिया है। इस ग्रंथ का संकलन करने वाले परमहंसों ने भी बड़ी प्रमाणिकता से स्वामिनारायण भगवान के वचनों को इसमें संगृहीत किया है। वचनामृत ग्रंथ में २७३ वचनामृत हैं। उदाहरण के रूप में देखें तो वचनामृत का वातावरण निर्मल और पारदर्शक है। स्वामिनारायण भगवान बैठे हैं, सामने संत बैठे हैं, भक्तजन बैठे हैं, सभा के बीच में जिस प्रकार से प्रश्नोत्तरी होती है इसे देखकर हमें पता चलता है कि, यह साधारण ग्रंथ नहीं है। 

गढ़डा प्रथम प्रकरण के चौथे वचनामृत में स्वामिनारायण भगवान भक्तों को उपदेश करते हुए कहते हैं कि, “भगवान के भक्तों को परस्पर ईर्ष्या नहीं करनी चाहिए।” तब तुरंत ही सामने बैठे सद्गुरु कक्षा के आनंदानंद स्वामी ने कहा कि, “हे महाराज! ईर्ष्या तो रहती है।” अपने में रहे अवगुणों को सभी सभाजनों के समक्ष बताने में उन्हें क्षोभ नहीं हुआ। ऐसे पारदर्शी तरीके से हुई बातों को शब्दशः वचनामृत में लिखा गया है।   

स्वस्वरूप का ज्ञान

वचनामृत में भगवान स्वामिनारायण ने अपने स्वरूप का स्पष्ट ज्ञान दिया है, स्पष्ट परिचय दिया है। इनमें से दो वचनों को हम यहाँ पर देखते हैं। गढ़डा अंत्य प्रकरण के ३८ वें वचनामृत में भक्तो से कहा है कि, भगवान के अक्षरधाम में स्थित भगवान का आकार तथा उन भगवान के पार्षद मुक्तजनों के आकार तो सत्य हैं, दिव्य हैं, और अतिशय प्रकाशयुक्त हैं। तथा वे आकार पुरुष के समान द्विभुज हैं और सच्चिदानन्द रूप हैं। और, उस अक्षरधाम में निवास करनेवाले भगवान की सेवा उन मुक्तपुरुषों द्वारा नाना प्रकार के दिव्य उपचारों द्वारा की जाती है, तथा वे भगवान भी उन मुक्तपुरुषों को परम आनन्द प्रदान करते हुए वहाँ सदैव विराजमान रहते हैं। ऐसे सर्वोपरि पुरुषोत्तम भगवान स्वयं दया करके जीवों के कल्याण के लिए इस पृथ्वी पर प्रकट हुए हैं और सभी जनों के दृष्टिगोचर हो रहे हैं। वही आप सबके इष्टदेव हैं और आप सबके द्वारा हो रही सेवा को अंगीकार करते हैं। और ऐसे जो प्रत्यक्ष पुरुषोत्तम भगवान के स्वरूप में तथा अक्षरधाम में निवास करनेवाले भगवान के स्वरूप में कोई भी भेद नहीं है, वे दोनों एक ही हैं। ऐसे ये प्रत्यक्ष पुरुषोत्तम भगवान तो अक्षरादि सभी के नियन्ता हैं तथा ईश्वरों के भी ईश्वर हैं और समस्त कारणों के भी कारण हैं। वे सर्वोपरि हैं और समस्त अवतारों के अवतारी हैं। ये भगवान ही आप सबके लिए एकान्तिक भाव से उपासना करने योग्य हैं। इन भगवान के इससे पहले अनेक अवतार हो चुके हैं, जो कि वंदनीय एवं अर्चनीय हैं।”

    यहाँ प्रत्यक्ष शब्द का प्रयोग वे करते हैं। प्रत्यक्ष यानी नज़र के सामने। यानी अभी जो आपके सामने बैठें हैं वही परमात्मा है। वे ही अक्षरधाम में विराजमान भगवान है। ऐसा स्पष्ट परिचय उन्होंने इस वचनामृत में दिया है। दूसरा एक वचनामृत है अहमदाबाद प्रकरण का सातवाँ। इसमें भगवान स्वामिनारायण कहते हैं कि, ‘समस्त ब्रह्मांडों की उत्पत्ति, स्थिति और प्रलय का कर्ता भी मैं ही हूँ। भगवान कहते हैं कि, ‘मैं कैसा हूँ? यदि मैं अपने पैर के अँगूठे से पृथ्वी को हिला दूँ, तो असंख्य ब्रह्मांडों की पृथ्वी डिगने लग जाएगीं। मेरे तेज द्वारा ही सूर्य, चन्द्रमा तथा तारागण आदि तेजोमय बने हुए हैं।’ सर्वकर्ता परमात्मा स्वयं है ऐसा स्वामिनारायण भगवान ने उपदेश दिया है। 

स्वप्राकट्य का वरदान

अंत में हम देखे तो, स्वामिनारायण भगवान ने अपने दिव्य प्राकट्य का वरदान दे दिया है। वड़ताल प्रकरण के १९ वें वचनामृत में उन्होंने कहा है कि, ‘इस जीव को जब भरतखंड में मनुष्यदेह मिलती है तब भगवान के अवतार या भगवान के साधु निश्चित रूप से पृथ्वी पर विचरण करते रहते हैं। यदि जीव को उनकी पहचान हो जाए, तो वह जीव भगवान का भक्त हो जाता है।’

स्वामिनारायण भगवान की यह करुणा है। उन्होंने कहा है कि, इस धरातल पर मेरा प्राकट्य हमेशा रहेगा। ४९ वर्ष तक वे इस पृथ्वी पर प्रत्यक्ष रूप में रहे। लेकिन उसके बाद भी उन्होंने अपने प्राकट्य को भगवान के अखंड धारक संत के द्वारा निरंतर रखा। 

अपने निरंतर प्राकट्य के लिए अपने अक्षरधाम ऐसे सत्पुरुष गुणातीतानंद स्वामी की पहचान अपने समय में ही उन्होंने करवाई थी। कई बार उन्होंने ऐसा कहा कि, ‘परमात्मा के सबसे निकटतम संत या भक्त वह अक्षरब्रह्म हैं। जिस प्रकार भगवान अक्षरब्रह्म में रहते हैं उस प्रकार किसी में नहीं रहते हैं। वे अक्षरब्रह्म गुणातीतानंद स्वामी है।’ ऐसा उन्होंने अपने जीवन काल के दौरान कई बार अपने भक्तों को बताया है जो हमारे ग्रंथो में, हमारी परंपरा में हमें प्राप्त होता है। गुणातीतानंद स्वामी को अपने उत्तराधिकारी के रूप में, अक्षरब्रह्म के रूप में, परब्रह्म के अखंड धारक संत के रूप में उन्होंने उद्घोषित किया। 

गुणातीतानंद स्वामी की परंपरा में अपना प्राकट्य पृथ्वी पर निरंतर चालू रखा है। इस तरह से स्वामिनारायण भगवान के प्राकट्य का उद्देश्य जीवों को ब्रह्मरूप करके अक्षरधाम में ले जाना था। उन्होंने अक्षर पुरुषोत्तम का सिद्धांत भी दिया। इसमें उन्होंने सिद्ध कर दिया कि, ब्रह्मरूप होकर परब्रह्म की भक्ति करने का जो सिद्धांत है वह परम मुक्ति का सिद्धांत है। इस सिद्धांत को जीवन में आत्मसात करने के लिए उन्होंने प्रगट सत्पुरुष की परंपरा को पृथ्वी पर रखा। आज महंत स्वामीजी महाराज के स्वरूप में सभी को इसी दिव्यता की अनुभूति होती है। स्वामिनारायण भगवान के चरणों में हम प्रार्थना करें कि, उनके इस दिव्य स्वरूप का ज्ञान हमारे हृदय में हो। 

जय स्वामिनारायण। 
